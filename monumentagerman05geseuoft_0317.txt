MONUMENTA NEOROLOGICA
MONASTERII SCOTORUM
VINDOBONENSIS.

Mnasterii Scotorum celeberrimi, quod a. 1158 Heinricus I. dux Austriae‚ Iasomirgott
cognomine appellatus, monachis s. Benedicti regulam profitentibus, em Hibernia atque Scotia
ortis, Vindobonae fundavit, medii aevi necrologia nunc sane reperiri nequeunt (cfi Neues
Archiv XXXV, 735).

1. Nostris tantum exstat diebus eoeempZar a memoriae venerabilis viro P. Hieronymo
Pezio, monacho Mellicensi, typis exscriptum (Scriptores rerum Austriacarum 1, 700 seqq),
quo ip⁸e necrologium in coenobii Mariaecellensis nunc sublati bibliotheca quondam con-
servatum vulgavit. Cuius in prooemio auctor necrologii Scotorum codicem alterum in biblio-
theca caesarea Vindobonensi asservari, ut eum P. Bernardus Peeius germanus eius certa ea:
fama edocuit, mentionem infert. Sed iam ab auctore satis priore Iohanne Raschio a.
circiter 1584 Scotorum necrologium ex quodam codice eorum publici iuris factum est, eui
editioni titulus: „Mortilogus capituli Scotensis et anniversarii monasterialis calendarium
defunctorum“ praefigitur, quacum Peeii editionem fere totam congruere nemo nescit.

Praeterea duae necrologii recensiones in huius coenobii tabulario conditae, altera
saec. 17„ altera saec. 18. confecta nunc exstant, quae nullius sere momenti tamen censenda
sunt, praesertim cum abbatum monasterii medio aevo defunctorum tantum nomina et qui-
dem commemorationis causa obitus dierum ratione neutiquam habita inscripta sunt, qua-
propter illas plane negleoei atque Pezii editionem hic repetii.

2. Notas quoque necrologicas saec. 15., circa a. 1468 descriptas, quas codex 405
Scotorum bibliothecae Vindobonensis chartaceus, 55, G, 16 signatus, saec. 15. exeunte de-
scriptus in foliis 99b—-101a continet, hic primum exaratas addidi.

3. Oblationum et anniversariorum monasterii Scotorum liber codice maioris formae
membranaceo in eiusdem monasterii tabulario recondito continetur, qui eoe parte vitiose
„liber fundationum antiquiorum et benefactorum“ inscriptus, saeculo 15. exaratus est.
Hic liber, qui Scrin. 103 Nr. 1 signatus est, medio saeculo 15. a pluribus librariis iussu
Iohannis Scotorum abbatis compositus paginis 35—51 privilegium Narcissi ad S. Stepha-
num canonici notationesque comprehendit, quae anniversariorum fundationes hucusque
factas descripserunt. Notationes vero praeprimis a Martino Scotorum abbate aliisque
librariis usque ad saeculi 15. exitum continuatae sunt. Quem librum quondam Georgius
Zappert ex parte primus in lucem edidit (cf. Siteungsberichte der Wiener Akademie der
Wissensch. XIII, p. 97—118 „Uber das Fragment eines Liber dativus“) atque illum con-
tinuationem cuiusdam libri dativi saeculo 12. aut 13.'e5carati esse censuit, cuius fragmentum
saeculo 15. descriptum se investigasse professus est. At Carolus Uhlire hanc editionem re
diligenter perpensa commentariis suis criticis (Gesch. der Stadt Wien II, 2, 592 n. 1)
aggressus est atque eundem auctorem hoc fragmentum adulterasse asseverat.

Ut librariorum diversorum manus in editione discernerem, quae primus librarius
scripsit, litteris maioribus, continuationes vero librariorum variorum sequentes litteris
maioribus uncis inclusis typis curavi exscribendas.

